---
lang: nld
dtype: wet
url: http://www.ejustice.just.fgov.be/eli/wet/1858/03/12/1858031250/justel
dateString: 12 MAART 1858
title: WET betreffende de misdaden en de wanbedrijven die afbreuk doen aan de internationale betrekkingen
subTitle: BOEK III - TITEL XVIII  Voorrechten en hypotheken. - HYPOTHEEKWET
pubDate: 14-03-1858
startDate: 24-03-1858
number: 1858031250
updated: 
source: JUSTITIE

---
**Art. 1.** Aanslag op den persoon van het hoofd van een vreemd Staatsbestuur wordt gestraft met (opsluiting van vijftien jaar tot twintig jaar of van tien jaar tot vijftien jaar), onverminderd zwaardere straffen, zoo daartoe gronden zijn, overeenkomstig de bepalingen van het Strafwetboek. `W 2003-01-23/42, art. 4, 002;  Inwerkingtreding :  13-03-2003`

Er is aanslag zoodra het misdadig opzet zich heeft geopenbaard door uitwendige daden welke een begin van uitvoering uitmaken, en welke alleen wegens omstandigheden, onafhankelijk van den wil van den dader, werden gestaakt of hun uitwerking hebben gemist.


**Art. 2.** Samenspanning tegen het leven of tegen den persoon van het hoofd van een vreemd Staatsbestuur wordt gestraft met (opsluiting van vijf jaar tot tien jaar), indien daarop een daad is gevolgd gepleegd om de uitvoering er van voor te bereiden. `W 2003-01-23/42, art. 5, 002;  Inwerkingtreding :  13-03-2003`


**Art. 3.** Wordt gestraft met gevangenisstraf van twee tot vijf jaar, en met geldboete van 200 frank tot 2,000 frank, de samenspanning, gevolgd door een daad van voorbereiding en die tot oogmerk heeft hetzij den vorm van een vreemd Staatsbestuur te vernietigen of te veranderen, hetzij de inwoners van een ander land aan te zetten om tegen het gezag van het hoofd van het Staatsbestuur van dat land de wapens op te nemen.

(...) `W 09-04-1930, art. 31`


**Art. 4.** In de bij de vorige artikelen voorziene gevallen, bestaat er samenspanning van zoodra het opzet van te handelen tusschen twee of meer personen werd beraamd en besloten.


**Art. 5.** Van de straffen gesteld bij de artikelen 2 en 3 van deze wet, blijven vrij diegenen onder de schuldigen die, vóór eenig begin van vervolging, aan de regeering of aan de bestuursoverheid of aan de gerechtelijke politie kennis hebben gegeven van de bij die bepalingen voorziene samenspanningen, en van de daders of medeplichtigen, of die, zelfs vóór het begin der vervolgingen, de aanhouding van dezelfde daders of medeplichtigen hebben bezorgd.

(...) `W 09-04-1930, art. 31`


**Art. 6.** Met gevangenisstraf van twee maanden tot achttien maanden en met geldboete van 50 frank tot 1,000 frank, wordt gestraft hij die, bij de Belgische regeering gevolmachtigde diplomatieke ambtenaren uit hoofde van hun bediening heeft gesmaad, hetzij door welke daden, hetzij door welke geschriften, drukwerken, prenten of zinnebeelden ook, die aangeslagen, rondgedeeld of verkocht, te koop gesteld of voor het publiek ten toon gesteld werden.

Smaad door woorden, gebaren of bedreigingen tegen de bij de vorige paragraaf genoemde ambtenaren gericht, wordt gestraft met dezelfde straffen.


**Art. 7.** Al wie die ambtenaren, uit hoofde van hun bediening, slaat, wordt gestraft met gevangenisstraf van zes maanden tot drie jaar.

Indien de slagen oorzaak geweest zijn van bloedstorting, verwonding of ziekte, is de straf (opsluiting van vijf jaar tot tien jaar). `W 2003-01-23/42, art. 6, 002;  Inwerkingtreding :  13-03-2003`

(...) `W 09-04-1930, art. 31`


**Art. 8.** De bepalingen van de artikelen 6 en 7 zijn alleen van toepassing op smaad of geweld waarvan de aard of de omstandigheden geen aanleiding geeft tot zwaardere straffen volgens de bepalingen van het Strafwetboek.


**Art. 9.** Telkens als de rechtbanken, overeenkomstig de bepalingen van deze wet, een veroordeeling uitspreken tot gevangenisstraf van meer dan zes maanden, kunnen zij den veroordeelde, voor een termijn van vijf tot tien jaar ontzetten van de uitoefening van al de rechten of van een deel van de rechten, die in artikel 42 van het Strafwetboek opgesomd zijn.


**Art. 10.** Indien er verzachtende omstandigheden bestaan, kunnen de bij de verschillende vorige artikelen gestelde straffen worden gewijzigd overeenkomstig de artikelen 3, 5, §§ 2, 3 en 4, en 6 van de wet van 15 Mei 1849.


**Art. 11.** De vervolging van de bij deze wet voorziene wanbedrijven, door middel van de drukpers gepleegd, verjaren door verloop van drie maanden, te rekenen van den dag waarop het wanbedrijf werd gepleegd of van dien van de laatste gerechtelijke handeling.

De bij de artikelen 4, 5 en 7 van de wet van 6 April 1847 en artikel 4 van de wet van 20 December 1852 voorgeschreven rechtspleging is op dezelfde wanbedrijven toepasselijk.


**Art. 12.** De bepalingen van de artikelen 3 en 4 van deze wet zijn niet van toepassing, wanneer de verdachte in het buitenland werd vervolgd en op tegenspraak veroordeeld.


**Art. 13.** Artikel 3 van de wet van 20 December 1832, betreffende de bestraffing van de beleediging aan de hoofden van vreemde Staatsbesturen aangedaan, is opgeheven.

