---
lang: nld
dtype: wet
url: http://www.ejustice.just.fgov.be/eli/wet/1818/03/06/1818030650/justel
dateString: 6 MAART 1818
title: WET betreffende de straffen uit te spreken tegen de overtreders van algemene verordeningen of te stellen bij provinciale of plaatselijke reglementen
subTitle: BOEK II, TITEL VII. (Art. 589 tot en met 648)
pubDate: 06-03-1818
startDate: 16-03-1818
number: 1818030650
updated: 
source: JUSTITIE

---
**Art. 1.** `W 05-06-1934, art. 1` De overtredingen tegen de koninklijke besluiten, op welke geen bijzondere straffen bij de wetten zijn of zullen worden vastgesteld, alsook de overtredingen tegen de besluiten door de gouverneurs en de arrondissementscommissarissen krachtens de artikelen 128 en 139 van de provinciale wet genomen, worden gestraft met gevangenisstraf van acht dagen tot veertien dagen en met geldboete van zes en twintig tot tweehonderd frank, of met één van die straffen alleen.

(Het maximum van de in het eerste lid bepaalde straffen wordt echter verdubbeld, wanneer door de gouverneurs of arrondissementscommissarissen besluiten zijn genomen welke uitdrukkelijk zijn gemotiveerd door oproer, kwaadwillige samenscholingen of ernstige verstoring van de openbare rust, en de overtreders, collectief handelend, zich aan geweld overleveren tegen personen of goederen.

Artikel 85 van het Strafwetboek vindt toepassing op de overtredingen bepaald in het eerste en het tweede lid.) `W 14-06-1963, art. 1`


**Art. 2.** `W 05-06-1934, art. 1` De besluiten door de gouverneurs en arrondissementscommissarissen krachtens de artikelen 128 en 139 van de provinciale wet genomen, worden door aanplakking bekendgemaakt in elke gemeente waar zij van toepassing zijn; zij stellen den datum vast waarop zij verplichtend worden.


**Art. 3.** (Impliciet opgeheven) `W 30-04-1836, art. 85`


**Art. 4.** (Impliciet opgeheven) `W 30-03-1836, art. 119`


**Art. 5.** (Impliciet opgeheven) `W 30-03-1836, art. 119`


**Art. 6.** `Opheffingsbepaling van W 26-01-1815`

