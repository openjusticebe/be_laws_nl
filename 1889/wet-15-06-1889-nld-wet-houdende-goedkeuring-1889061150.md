---
lang: nld
dtype: wet
url: http://www.ejustice.just.fgov.be/eli/wet/1889/06/11/1889061150/justel
dateString: 11 JUNI 1889
title: Wet houdende goedkeuring van de Overeenkomst van 16 november 1887 tussen België, Duitsland, Denemarken, Frankrijk, Groot-Brittannië en Nederland, om te verhelpen aan de misbruiken die bij de vissers veroorzaakt worden door de handel in sterke drank op de Noordzee buiten de territoriale wateren
subTitle: 
pubDate: 15-06-1889
startDate: 25-06-1889
number: 1889061150
updated: 
source: JUSTITIE

---
**Art. 1.** `W 03-03-1953, art. 6` Het is verboden te vervaardigen, te verkopen, rond te venten en uit te reiken alle door enigerlei procédé verkregen drukwerken en formulieren die, door hun uiterlijke vorm, een gelijkenis vertonen met de toonderbiljetten uitgegeven door 's Lands Kas of met de bankbiljetten, de rentebewijzen en de post- of telegramzegels, de aandelen, schuldbrieven, participatiebewijzen, ermede verband houdende dividend- of rentecoupons en, over het algemeen, met de papieren waarden uitgegeven in België of in het buitenland door de Staten, de provinciën of departementen, de gemeenten of openbare inrichtingen, de vennootschappen, verenigingen of private ondernemingen, welke gelijkenis van zodanige aard is dat zij het aannemen van dergelijke drukwerken of formulieren in de plaats van de nagemaakte waarden vergemakkelijkt.


**Art. 2.** Elke inbreuk op het vorig artikel wordt gestraft met gevangenisstraf van acht dagen tot drie maanden en met geldboete van zesentwintig frank tot duizend frank of met een van die straffen alleen.


**Art. 3.** De drukwerken of formulieren, alsmede de platen of matrijzen die gediend hebben om ze te vervaardigen, zullen verbeurd verklaard en vernietigd worden.


**Art. 4.** De bepalingen van boek I van het Strafwetboek, daarin begrepen hoofdstuk VII, §§ 2 en 3 van artikel 72, § 2 van artikel 76 en artikel 85, zijn toepasselijk op de bij deze wet bepaalde inbreuken.

