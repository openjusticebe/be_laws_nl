---
lang: nld
dtype: wet
url: http://www.ejustice.just.fgov.be/eli/wet/1851/12/16/1851121651/justel
dateString: 16 DECEMBER 1851
title: Wet tot herzienning van het hypothecair stelsel
subTitle: BOEK II, TITEL VII. (Art. 589 tot en met 648)
pubDate: 22-12-1851
startDate: 02-01-1852
number: 1851121651
updated: 
source: JUSTITIE

---
**Art. 1.** De hierna volgende bepalingen vervangen in het Burgerlijk Wetboek - Titel XVIII van Boek III : `Zie hypothecaire Wet onder CN:1851-12-16/01`


**Art. 2.** De vreemde minderjarige heeft, zelfs indien de voogdij in het buitenland is opgedragen, een wettelijke hypotheek op de in België gelegen goederen van zijn voogd, in het geval van en overeenkomstig de bepalingen van § 1, afdeling I, hoofdstuk III van deze wet.

Ook de vreemde vrouw heeft, zelfs indien zij in het buitenland getrouwd is, een wettelijke hypotheek op de in België gelegen goederen van haar man, in het geval van en overeenkomstig § 2, afdeling I van hetzelfde hoofdstuk.

Indien de inschrijving steunt op akten in het buitenland verleden, kan zij eerst genomen worden nadat die akten, overeenkomstig artikel 77 van deze wet, geviseerd zijn door de voorzitter van de rechtbank van de plaats waar de goederen zijn gelegen.

